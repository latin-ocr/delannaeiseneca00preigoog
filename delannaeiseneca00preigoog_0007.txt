Hanc commentationem ut scriberem, duabus ex causis com-
motus sum. Ac 'primum quidem elocutionem L. Annaei Senecae
poetae tragici ad casuum usum pertinentem quam accuratissime
investigare mihi in animo erat, ut aliquid conferrem ad histori-
cam linguae latinae grammaticam tractandam. Deinde aliquid in
medium me protulisse puto ad quaestionem illam diiudicandam,
num omnes tragoediae, quas sub Senecae nomine habemuS, ab
uno eodemque scriptore conscriptae sint necne. Octaviam qui-
dem 'fabulam non a Seneca esse inter omnes constat, attamen
non supervacaneum esse puto annotare, quae in hac tragoedia ¹
ad casuum usum pertinentia inveni. Caeterarum tragoediarum
Richter, qui in dissertatione sua ‚de Senecae tragoediarum auctore‘
(1862) praecipue de rebus prosodiacis et metricis agit, Oedipum,
Agamemnonem, Herculem Oetaeum a Seneca abiudicat, sed a
parte hanc sententiam refutavit P. Habrucker (Quaestionum An- υ
naearum capita IV Regimenti Prussorum 1873) qui et Oedipum
et Agamemnonem Senecam habere auctorem contendit. At cum
Richter hanc quaestionem ad finem se perducerex posse putaret. ·
perquirendo et comparando inter se singulas fabulas in omni ge-
nere dicendi, Habrucker artem scaenicam gravioris momenti esse
censuit et hac ratione Herculem Oetaeum Senecae legibus scae-

nicis non respondere invenit. Atque non totam fabulam >spuriam
esse ratus genuinam formam detegere studuit. Sed mea sententia
ambae perquirendi viae coniungendae sunt atque arte scaenica
sane non neglecta etiam res prosodiacae‚ metricae, grammaticae
pervestigandae sunt, ut hoc modo perspici possit, num his omni-
bus- in rebus tales discrepantiae exstent inter Herculem Oetaeum
et ceteras fabulas, ut omnes non ab uno eodemque scriptore con-

scriptas esse appareat. Hanc viam iam ingressus est Leo (dc
l

